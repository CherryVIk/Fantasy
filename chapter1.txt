	Це не була зоряна ніч. Одна з тих, коли хочеться залишитися біля вогню поряд з кимось. Лише б на самоті. Але ні. Не завжди складується так, як хочеться. От і тоді мене відправили на розвідку табору оруанців, що розташувались за десять кілометрів від нас.
	Ліс у таку осінню пору не робить настрій кращим. Під ногами хлюпає, руки ще сильніше мерзнуть від пронизливого вітру, що наполегливо шукає відкрите місце на тілі. І рукавички знову з собою не взяла. Думала, що не вони будуть заважати при завданні. Але моя помилка. Доведеться принаймні знайти листочки та обмотати руки ними. Вони дадуть хоч трохи енергії в мої руки. А з цим вітром немає настрою домовлятись. Тим паче у чужому краї природи не варто наводити свої порядки. Бо ще прийдуть розбиратись силою. А воювати на два фронти з світом живої природи та людьми з Оруану - хто зна як усе складеться. У передзимовий час підготовки природи до сну вона ще зліша стає. Може ще обидва народи поляжуть одразу. 

	А от з деревами буде легше. Вони й прихисток дадуть мені. Допоможуть відшукати краще місце для огляду території і одночасно залишаючись в тіні. Жаль, що немає тут моїх улюблених сосен. Це все ж таки не хвойний ліс. Кленова роща розтяглась на десятки кілометрів навколо. Майже голі стовбури залишились повсюди. Холодна осінь набирає своїх обертів. 
	Я ще з дитинства помічала незвичайні речі, коли була поряд з відкритою природою. Утікаючи від дому до вірних дерев'яних друзів, я знаходила свій спокій. Вони рятували мене від злих та не справедливих жартів однолітків з мого села. І у відповідь я допомагала своєму лісові. Доглядала за тваринами, слідкувала за деревами та розмовляла з ними. Навіть не знаю чи з самого початку я розуміла їхню мову. Здавалось, що це невід'ємна частина мене.

	Йти до ворожого табору було довгенько, то як завжди вирішила знайти когось, з ким можна було потеревенити. Птахи вже повкладались спати в свої закриті домівочки (таки щасливчики), вітер не шукає собі компанії, а серед дерев не було хоч якогось молодняку. Одні бурчливі старці, що вже шукають собі вже тихого часу для сну. 
	

